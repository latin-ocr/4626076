,41-

Quid pugna ad opes potentiamque Spartanorum debili·
tandas vel potius profligandas valuerit, Xenophon noluit nos
docere, quod haudquaquam miramur. Quanquam id eum pror-
sus fugisse vix credibile est. Hellenica ipsa si vel obiter ocu-
lis collustramus et quali facie sint inde a VI, 21, 17 usqiie ad
finem libri VII, consideramus, aperte prae se ferunt, quam de-
iectae perditaeque res eorum fuerint. Neque enim amplius eos
extra Peloponnesum, ut aliquem vexarent, cum exercitu pro-
fectos esse audimus et maritimum imperium Atheniensibus socii
ultro concesserunt ad necessitatem redacti, Laconicam ipsam
eiusque caput adversus hostes tutari. Quae quum ita essent,
vix erat, quod Xenophon ea, quae res ipsae demonstrant, liquide
explicaret In extremo libri VI capite totoque libro VII re-
liquarum civitatum Graecarum rebus prorsus fere neglectis,
tantum in discordiis, in quas Peloponnesiaci post pugnam Leu-
ctricam, ssebanis infesto agmine identidem in paeninsulam
irrumpentibus, inciderunt, versatur. Quanquam non omnia, quae
dicenda erant, reperiuntur. Athenienses, societate eum Spar-
tanis inita, mari, ubi nunc soli inter Graecos rursus imperabant,
rem acrius gerere coeperunt. Timotheum, cuius res gestas ut
Sami insulae recuperationem (Isocr. de perm. p. 69 , Dem. de
Rhod. lib. p. 192) in Hellenicis maxime neglexit Xenophon, et
Iphicratem quum in oris Macedoniae tum in Chersoneso, ut
potentiam patriae ibi iacentem erigerent et confirmarent, acres
et industrios fuisse non legimus. Quae post Iasonis Pheraei
obitum Thebani in Thessalia gesserunt (cf. quae supra de Pe-
lopida diximus), haud exigui momenti fuisse ex obscuris Xeno·
phontis verbis intelligitur, qui VH, 1, 28 Athenienses iis in hac
regione obsistere decrevisse idque Spartanis probatum fuisse scri-
bit. Sed neque Thabanorum neque Atheniensium in illa terra fac-
ta exponit. Praeterea de Epaminondae consilio Thebanis' impe·
rium maritimum parandi eiusque Byzantium navigatione nihil
habet. Pari modo neglexit rationes, quae post annum 371 in-
ter Persas civitatesque Graecas intercedebant. Qua de causa
Ariobarzanes, quum Philiscum cum pecuniis* in Graeciam mit-
teret, se in Graecorum res interposuerit· ex exilissima huius
rei notatione non liquet (VII, I, 27 ἔρχεται Φιλίσκος Ἀβυδηνὸς
παρ’ Ἀριοβαρζάνους χρήματα ἔχων πολλά). Utrum satrapa a rege

