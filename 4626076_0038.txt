-sso-s

terpretes non animadverterunt. Xenophon postquam civitates
Asiae Agesilao opem ferre decrevisse et Euxenum relictum esse
dicit, plurimos milites (οἱ πολλοὶ τῶν στρατιωτῶν) in Asia re-
manere maluisse scribit (IV, 3, 5). Qui milites? An ii, quos
. Agesilaus ex patria secum duxerat (νεοδαμωδεῑς καὶ Πελοπον-
νησίους ΠΙ, 4, 2)? - Falso iudicavit Schneiderus, milites mol-
litie Asiana depravatos bellum in Asia continuare quam contra
Graecos in patria redintegrare maluisse annotans. Haec verba
sequuntur: αὐτὸς δὲ ὁρῶν ὅτι οἱ πολλοὶ τῶν στρατιωτῶν μέ-

νειν ἐπεθύμουν — βουλόμενος ὥς βελτίστους καὶ πλείστους

ἄγειν μεθ ἑαυτοῦ , ἆθλα προῦθηκε ταῖς πόλεσιν, ἥτις ἄριστον
στράτευμα πέμποι κτλ. Itaque auctor de militibus illarum civ
vitatum dicere videtur, quod quam non dilucide expressum

sit neminem fugit.

Proelium ad Nemeam fiuvium commissum inde a nona ’

sectione (cap. 2, libr. IV) exponit, in quo id notandum est, Xe-
nophontem in numero militum, qui utrimque in aciem descen-

* derunt, a Diodoro quam maxime dissentire, ut aliquid certi de

hac re constituere difficillimum sit (cf. Sievers l. c. p. 68). Ne-
que minus memoratu dignum est, quod socios paene dimidio
plus militum habuisse Xenophon narrat nec dicit, penes quem
summum sociorum imperium illa die fuerit. Quum hanc negli-
gentiam ei tribuere vix liceat, multa ex catalogo ab epitoma—
tore expuncta esse cum Sieversio (l. c.) putandum esse censeo.
Hoc loco novum invidiae auctoris in Thebanos exemplum no-
bis occurrit quum eos metu Lacedaemoniorum adductos, artificio
quodam adhibito, adversus Peloponnesios se collocasse scribat.

Agesilaus Amphipoli commorans a Dercyllida de hac pu-
gna certior fit (IV, 3, 1). Num hic, quem Xenophon legatum
ad Tissaphernem missum fuisse ΙΙΙ, 4, 6 dixerat, proelio inter-
fuit, ut Grote V, p. 248 nescio qua de causa opinatur? Si dux
clarissimus, cuius res gestae in Hellenicis accurate explicantur,
pugnae particeps fuit, mirum est, quod Xenophon id omisit, ut
etiam Thrasybulum tum Atheniensibus praefuisse (Lys pro Man-
tith. p. 159) tacet. Quando Dercyllidas in patriam ex Asia
rediit? Videsne quam male res ,singulae apud Hellenicorum

auctorem coaptatae sint, qui, ut ipse (IV, 8, 1) praedicat, gra·

