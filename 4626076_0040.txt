-32-

inter eas, quae suo tempore factae sunt, nullam habere sui si-
milem existimat (IV, 3,16 καὶ γὰρ ἐγένετο οἵα ov'x ἄλλη τῶν
ἐφ’ ἡμῶν). Hoc sane obscure est dictum neque liquet, de qui-
bus dissimilitudinibus Xenophon dicat. Si, ut primo obtutu
suspicamur, Coroneensem illius aetatis omnium eam fuisse iu-
dicat, in qua plurimi milites utrimque pugnassent aut cecidis-

sent, aut qua opes victoris partis maxime infractae essent, quum ,

qualis fuerit Leuctrica et Mantineensis, reputemus, Xenophontem
quasi παραδόξως iudicasse manifestum est. Proelium illud,
quod idem auctor in Agesilao copiosius describit (c. 13 ---15),
haud incruentum et in quo acerrime utrimque certatum est,
adeo vehementer animum Xenophontis commovisse seque me-
moriae eius infixisse videtur, ut sensu eius praeoccupatus vel
deceptus de reliquis, quibus non adfuit, non recte existimaret.
Quod si recte statuimus, permultum de Xenophontis arte vir-
uteque, qua historias suae aetatis scripsit, detrahi necesse est.
Ceterum pugnae apud Coroneam descriptionem ab auctore ma-
xime ad Agesilai laudem compositam esse quis est quin intelli-
gat? In illius celeritate consilii et clementia, quam ‚ proelio
finito, praestitit, multus est (cf. IV, 3, 19 ἐνταῦθα δὴ Ἀγησί-
λαον ἀνδρεῖον μὲν ἔξεστιν εἰπεῖν ᾴναμφισβητήτως κτλ. et IV,
3, 2Ο); Thebanorum praeclaram virtutem obiter modo et per
occasionem attingit. Etsi Xenophontis narrationi, quantumvis
studii plena ideoque suspecta videtur, plus haud dubie fidei et
auctoritatis quam aliis scriptoribus tribuendum est, miramur
tamen, quod isti pugnam illam satis dubiam fuisse dicunt (cf.
Schneider. ad IV, 3, 21 et Grote V. p. 252 sq).

Qui seditionem Corinthiacam‚ quam deinde (IV, 4) Xenophon
exponit, legerit, is et gravitatem orationis uberius fluentis, fa-
cile laudabit et scriptorem, quod in eos, qui Laconum studio·
sos atrocissime obtruncaverunt, non propensa est voluntate,
assentietur. Quod vero qui patriam Lacedaemoniis prodere
conati sunt, aperte laudat (IV, 4, l et 6.) , vix tolerabile par-
tium studium est et mira profecto iniustitia. Pasimelo et qui
cum eo eraut, qui πλεῖστοι καὶ βέλτιστοι fuisse neque quid·
quam, quo furorem adversariorem excitarent, commisisse di-
cunter nisi quod pacis amantes erant (ἐπὶ τὴν εἰρήνην τε-
τραμμένοι IV, 5, 2) , hoc propositum fuisse, ut Corinthum so-

