...8-

tum Xenophon ab Atheniensium ingenio moribusque> abhorreat
Laconumque cupidus et studiosus sit, facile colligi potest.

Sed haec hactenus. Postquam quanta fides et auctoritas
Xenophontis historiae graecae adsit, in universum exposuimus,
nunc res singulae, quas narrat, examinentur.

Π.

Initium libri primi magis quam ullam aliam operis par-
tem interpolatorum et epitomatoris manu corruptum esse, inter·
pretes Xenophontis uno ore consentiunt. Itaque difficile est iu-
dicatu, quantum fidei huic parti tribuendum sit, quum fere sin·
gula quaeque sectio suspicionem moveat neque continuum re-
rum ordinem nisi coniiciendo saepissime assequi possimus. Nos·
trum est, ut quantum ea, quae ex Hellenicis nobis relicta sunt,
ad res illorum temporum cognoscendas, testimoniis aliomm,
qui in eodem argumento versati sunt, adhibitis, valeant, quam
brevissime exponamus. In quo maxime cavendum est, ne mul-
tum coniiciendo ea, quae non iam evinci possnnt, assequi stu-
deamus. Quod Aem. Muellero („de Xenophontis historiae grae-
cae parte priore dissertatio chronologica. Lips. 1856) multis
in rebus accidit, qui quum admirabili sane sagacitate assi-
duitateque multa, quae omnino nobis erepta esse puto, eru-
isse sibi visus esset, ad postremum facere non potest, quin
omnia. incertis coniecturis niti sese non fugere ipse fateatur.
Equidem non id ago, ut quid Xenophon fortasse scripserit in-
quiram (haec enim quaestio perraro profligari potest), sed quid
in Hellenicis, qualia quidem nunc sunt ‚ iure desideretur, quid
fide dignum, quid minus credibile sit, quantum fieri potest, ex·
ponam. Qua in re, quantumvis singula spectanda sunt, nostra
disquisitio, ne interpretationis Hellenicorum historicae speciem
habeat, plus' minusve universa esse debet, res minoris momenti
interpretibus investigandas relinquens. ·

Ac primum quidem, quantumvis Spilleri1) et Breiten-

¹) Spiller Commentatio historico — critica de Xenophontis Helleni-
cis. Nov. Annsl. Lips.1840‚ suppl. vol. VI fasc. 1 (p. ⁵28 sq). - Spil-
ler Quaestionum de Xenophontis histor. graec. specimen Vratisl. 1848.

 

