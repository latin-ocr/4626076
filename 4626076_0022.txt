—14-·

In libri I capite 3 narratio satis plene fluit et praeapte
expugnatio Byzantii ea, qua par est, diligentia describitur. Ni·
hilosecius hic quoque rebus variis graves adversus fidem Hele-
lenioorum suspiciones moventur. Pharnabazus, omnium adhuc
adversariorum Atheniensibus infestissimus, apud Chalcedonam-
devictus cum iis pacisci cogitur. Utrisque de legatis ad regem
mittendis convenit et decernitur, neAthenienses incolas Chalce—
donis amplius vexent. Incredibile mihi videtur, Pharnabazum
ne Chalcedon Atheniensibus traderetur, providisse contentum suis
ipsius rebus adeo non consuluisse, ut eum eiusque imperium
etiam posthac, salvo toedere ‚ Atheniensibus lacessere liceret.
Aut non integer est locus ‚ ut multi alii, aut eum Schneider-o
et Grotio (V. p. 406) pro Χαλκηδονίοις ponendum est Φαρνα-
βάζῳ. Haud dubie multa hic omissa sunt, quod ex Diodori
XIII c. 64 et 66 , qui expeditiones Theramenis, quae tempore
inter pugnam Cyzicenam et chalcedoniam interposito adversus
Chalcedonios et Byzantinos tactae sunt, exponit, intelligitur.

Nihil de his rebus apud Xenophontem!
Nomina singulorum, quos legatos miserunt Athenienses,

multa,· ut suspecta habeantur, monent. Nomen Euryptolemi
Ι, 4, 19 quoque legitur, ubi is est, quem quum in litore stan-
tem conspexisset Alcibiades sine metu navem reliquit, qui idem,
qui legatus, ideo non esse potest, quod illam legationem tertio
demum anno post (cf. Ι, 4, 17) i. e. non multo. antequam apud
Aegospotamos certatum est, ex Asia rediisse Xenophon narrat
et Alcibiades Maio anni 407 Athenas revertit (cf. Aem. Mueller
p. 22 sq.)‚ Negligenter sane locus et scriptus, quum ne ambi·
geretur, patris nomen apud alterutrum addendum fuisset, qui
mos scriptorum Graecorum in Hellenicis semper negligitur. Non
minus suspectum est Pasippidae nomen, si idem est, qui (Li, 32)
ex Lacedaemone fugisse legimus. Quod vero Hermocrates inter
legatos commemoratur, id rerum ordinem in hac Hellenicorum
parte adeo esse conturbatum nobis persuadet, ut de eo in inte·
grum restituendo fere desperandum sit. Nonne 1, 1, 27 hunc
Syracusanum , cuius in bello Peloponnesiaco gravissimae erant,
partes (cf. Thuc. IV, 158 sq.)‚ in expeditione adversus patriam
paranda occupatum fuisse audivimus ‘1’ Isne ad finem perduxit,
quod sibi proposuerat an, re male gesta, in Graeciam rediit?

