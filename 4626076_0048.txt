..40-

· bus ipse non interfuit, maxime ex ore Spartanorum eum audivisse,
quum omnes orationes, quas in posterioribus libris inseruit, aut
Spartae aut coram pluribus Lacedaemoniis habitas esse videa-¹
mus. Atque ita quoque factum est, ut quo propius ad finem
Hellenicorum accedimus, eo magis opus Xenophonteum Pel'o-
ponnesiacorum quam Graecorum historia videatur esse.

Inaequalis modus, quem in rebus scribendis Xenophon se-
cutus est, in libro VI evidens et manifestus est. »Iasonis Phe-
raei consilia resque gestas abunde explicat, quae pro pugna
Leuctrica brevius dicenda erant. Polydamantis et Cligenis
Aeanthii legatorum longae orationes diligentissime conscriptae
documento sunt, quantopere δραματικῶς, ut ita dicam, res scri-
bendi studiosus Xenophon sit. Utramque opus Xenophonteum
esse apparet, quas auctor idcirco interposuit, ut lectores de
Iasonis et aliorum rebus antea commemorandis certiores fierent.
Quod, priusquam proelium apud Leuctra exponendum suscipit,
Xenophon praemunit: Lacedaemonios, ut Prothoi salutare con·
silium repudiarent, a daemone quodam impulsos fuisse (VI, 4, 2),
id narrare videtur, ut ignominiam cladis, qua tot tantarumque
iniuriarum Lacedaemonii poenas dederunt , aliquo modo dimi-
nueret. Causas, quibus duces Thebanos, ut in aciem descen·
dorent adductos fuisse scribit (VI, 4, 6), iis et inprimis Epa-
minonda indignas esse quis est, qui infitietur? Epaminondae
neque nomen neque novam rationem, qua aciem instruxit (Diod.
XV, 55. Plut. Pelop. 23), commemorat. Copiosus est in diffi-
cultatibus, quibus ante certamen Ladaemonii impediti fuissent,
enarrandis, ne gloria adversariorum nimia videatur. Virtutem
Lacedaemoniorum initio fortiter resistentium collaudat et aperte
gaudet, quod Thebani a Iasone se interponente decepti sunt.
In tota proelii narratione iusto breviore ne minimum quidem
laudis Thebanis tribuit. Quam vero multus est in constantia,
qua Lacedaemonii tot nobilium virorum caedem perpessi sunt,
laudanda, quod idem alio iam loco fecerat, ubi quae fuisset ci-
vitatis Laconicae facies , nuntio de morae caede accepto, nar-
ravit (IV, 5, 14). Multa alia proferri possunt, quae quam ini-
quum Thebanorum iudicem et quam fide indignum scriptorem
in rebus eorum conscribendis Xenophon se praestiterit„ osten-
dunt. Sed haec hactenus.

ψ

