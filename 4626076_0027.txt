...19 ..-

gnae sunt temporis notae. ου’ πολλῷ χρόνῳ ὕστερον et υστερονῑ-
Gleophon quin quum Therameni eiusque sociis ‘paulo ante
Athenarum deditionem alacriter obniteretur, supplicio affectus
sit, propter Lysiae (c. Agor. p. 451) narrationem accuratam
non est dubium. Verbis igitur: στάσεώς τινος γενομένης tur-
bae illius temporis civiles indicantur. Magna sane obscuritas
orationis! Si Callixenum tantum temporis in carcere retentum
fuisse incredibile videtur, priusquam iudicium de eo factum
est, eumque paulo postquam vincula ei iniecta sunt, aufugisse
putas, Cleophontis obitum falso huic tempori a Xenophonte tri-
bui apertum est. Utut est, hic locus magna obscun‘tate laborat.
Praeterea hoc est animadvertendum, cleophontem in Hellenicis
tanquam hominis haud ignoti mentionem fieri nec tamen quid-
quam de rebus, quas in republica gessit, ex libro Xenophonteo
audimus. Sed quam vehementer ille reipublicae, maxime ulti-
mis belli diebus studuerit, satis notum pervulgatumque est (cf.
Meier de bon. damn. p. 218. 219.).

Quam callide Eteonicus ex angustiis in Chio insula se
expediverit, ita narrat auctor (ΙΙ, 2, 1-7) ut ipse eius consilio
et prudentia, quas virtutes quanti in imperatore aestimare soleat
saepe videmus, delectatus esse rideatur. Itaque Peterus adductus
est, ut illi quoque narratiunculae idem, quod inprimis in quinque
posterioribus libros secutus esset Xenophon, consilium docendi
subesse opinaretur. Quae deinde de Cyri in Autoboesacem et
Mitraeum perfidia eiusdemque itinere ad patrem aegrotantem,
quod bis, paucis interpositis, commemorari recte miramur, legun-
tur (1, 2, 8 et 13), ea cum ceteris parum arcte cohaerent neque
immerito Cypriano reliquiae copiosioris de rebus Persarum nar—
rationis ab epitomatore in has angustias coartatae videntur esse.
-Nunc (inde a cap. II par. 22) cladem apud Aegospotamos et
ultimos libertatis Atheniensium dies, tempus gravissimis casibus
pariter atque generosis facinoribus insigne, mirum est, quam
festinanter, ut ita dicam, pervolet. Quare quae ab eo exiliter
afferuntur, ad res illius aetatis cognoscendas non satis esse
nullas interpres non videt. Reputanti mihi, quomodo Xenophon
illas res describat, de tristissima clade, qua cives affecti
sunt, gaudere iisque, quae par erat accidere, accidisse opinari
videtur. Cf. Π, 2, 3 πείσεσθαι νομίζοντες οἶα ἐποίησαν Μηλίους

2*

