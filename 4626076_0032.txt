...24-

sectam esse 1) et iam priusquam proditor extitit deos calami-
tatem reipublicae imminentem indicasse scribit (cf. III, 3, 5).
Quum eum tam crebro eiusmodi res, unde minus gloriae iu La-
cedaemonios redundaverit, omittere inveniamus (infra plures af-
feram) non est dubium, quin eas non invitus occultarit, ne eorum,
quibus utebatur amicis et quos sibi lectores fore sperabat, ut
Agesilai, animos offenderet. Sic nihil de Herippidae, cuius
postea saepe facit mentionem, saevitia habet in Heracleae Tra-
chiniensis incolas, quam Diod. XIV, 38 commemorat, neque
quidquam de Lacedaemoniorum expeditione in Messenios Nau-
pactum et Cephalleniae castellum habitantes, quos sedibus ante
multos annos occupatis expulerunt, affert, quibus iniuriis} odium
Graecorum in Spartanos vehementer auctum esse constat (ci.
Sievers, Gesch. Griechenlands p 2 et p. 15). Quis casu haec
omnia ab auctore omissa esse existimat?

Ut Xenophon supra in discidiis factionumque‚ quae ante
trigintavirorum dgminationem civitatem dilaceraverant, certa—
minibus explicandis nobis non satisfacit, ita non dicit, quomodo
illi. qui vocantur, decem, qui, quum triginta Eleusina conces-
sissent, munus eorum in urbe susceperunt, creati sint et qui
fuerint (II, 4, 24). Quamquam haec negligentia haud scio an
potius sit ferenda quam quod paulo infra illam liberae reipu-
blicae refectionem clarissimam his exilibus verbis narrat: καὶ
τότε μὲν ἀρχὰς καταστησάμενοι ἐπολιτεύοντο (ΙΙ, 4 , 34), de
Archino et Anyto , qui Thrasybulum adiuverant, de Tisa-
meni regatione, de Euclidis magistratu, de factionum statu,
qualis, democratia restituta, fuerit, de iis, qui inde ab hoc tem-
pore principes in republica erant, ne vocula quidem addita.
Neque ampliores in rebus civitatum internis ac domesticis sunt
posteriores quinque libri, quOS, quomodo scripserit Xenophon,
nunc inquiramus.

Res in libris I et 11 Xenophontem tam inaequaliter com-
posuisse, ut modo laudabilem accurationem, modo magnam bre-
vitatem sequeretur, modo multa, quae dicenda erant, aut per
negligentiam aut de industria omitteret ex iis, quae disserui,
intelligi arbitror. Quum ad tertium librum accedimus, ab hac

¹) ΙΙΙ, 3, 11 τέλος αὐτὸν ἤροντο τί καὶ βουλόμενος ταῦτα πράττοι.
ὁ δ’ἄπεκρίνατο, μηδενὸς ἥττων εἶναι ἐν Λακεδαίμονι.

