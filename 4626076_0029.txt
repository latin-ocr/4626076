- 21 -’·,

(οἱ. Grote et Curtium), a Tberamene arcessitus cum tota classe
-Piraeeum intravit (aestate anni 404 a. Ch.). In hoc tempus illa
murorum eversio, quae, ut Athenienses Lysandri et Laconistarum
consiliis semper reluctantes acerbissime deriderentur, „vn' αὐλη-
τρίδων“ perfecta est, optime cadere mihi videtur. Quod si
recte sentio, verbis Xenophontis: μετὰ δὲ ταῦτα (Π, 2, 23)
plures menses comprehensos ¹) et multas res memorabiles ab
eo sive ab eius epitomatore omissas esse manifestum est. Muris
disiectis respublica trigintaviris tradita est, quos post multas
demum variasque turbas cervicibus Atheniensium impositos
fuisse ex Lysia et Plutarcho satis constat. Sed in his quoque
rebus Hellenica , quanquam a scriptore earum testi conscripta,
ridiculam brevitatem affectant eo magis conspicuam, quod duas
res multo levioris momenti neque inter se coniunctas, Lyco-
phronis Thessali victoriam et cladem Dionysii Syracusani (II,
2, 24 et H, 3, 4 et 5) hic insertas reperimus.

Praeterea hoc non omittendum est. Xenophon, quae res
magni belli finis sit habenda, non tam diserte dicit, ut nulla
dubitatio apud lectorem resideat. Si re vera Thucydidis com·
mentarios, ut pluribus comprobatum est (cf. supra p. 11 ann.
1), sequitur, aut prior Hellenicorum pars , quae ultimos belli
,annos continet, nihil est nisi ipsi commentarii a Thucydide re-
licti, quibus singula tantum addidit Xenophon editor, ut Mueller.
vult, bellum verbis ultimis paragraphi 23 capitis 2 libri 2
claudi apertum est, praesertim quum Thucydides ipse (V, 26)
bellum urbis deditione finitum esse dicat. Sed H. 3, 9 totum
belli tempus computatur et ephororum , qui per illud munere
functi sunu, nomina adiiciuntur. Licet haec genuina sint, id
quod Aem. Mueller. 1. c. p. 12 sq. probare studet, hoc loco
Xenophon belli exitum constituisse videtur, morem Lace·
daemoniorum, qui bellum reditu Lysandri post Sami ex-
pugnationem (11, 3 ‚ 6 - 8) confectum esse putabant, secutus.
Sin vero illa temporis nota (11, 3, 9): εἰς ὅ ἑξάμηνος καὶ ὀκτώ
(sive ἑπτὰ) καὶ εἴκοσιν ἔτη τῷ πολέμῳ ἐτελεύτα nec non epho-
rorum nomina ut spuria eiiciuntur, non liquet, quando bellum
desisse Xenophon censeat. N on absonum est, eum, qui etiam

¹) Herb st, Schl. b. d. Argin. p. . . . Xenophontem eiusmodi formula
emper longius quoddam tempus significare solere observat

