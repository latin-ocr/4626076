-27-

ut bellum modo sepultum redintegrarent, adducti suut, civesque
iis temere obediverunt! Neque hoc est omittendum, quod Dio-
dorus ne minimum quidem de his pecuniis tradit, quum Xeno-
phon hanc veram belli causam fuisse adeo sibi persuasum ha-
beat, ut eam iterum (IV, 2, 1) proferat ( οἱ δὲ Λακεδαιμόνιοι
ἐπεὶ σαφῶς ᾔσθοντο τά τε χρήματα ἐληλυθότα εἰς τὴν ‘macida
καὶ τὰς μεγίστας πόλεις συνεστηκυίας ἐπὶ πολέμῳ πρὸς ἑαυτοὺς
κτλ.) Si veram illius belli causam cognoscere velis, orationem,
quam legatos Thebanorum in concione Atheniensium habentes
gravissimasque, quas Graeciae nationes a Spartanis accepiss—
sent, iniurias et contumelias aliam post atiam enumerantes Xe-
nophon facit (III, 5, 8—15), inspicias. Quod homines Lacedae·
moniis infestissimos, quibus, ut infra videbimusss, ipse non mul·-
tum favet, eos accusantes inducit, inde quantum fidei eorum
criminationibus tribuat, coniici licet. Nam si auctor causas,
quas illi afferunt, iustas et veras iudicasset, eas loco magis
commodo quam in oratione adversarii explicatas inveniremus.
Jam supra vidimus, quanta in Spartanos totam Graeciam
post bellum Peloponnesiacum dira tyrannide opprimentes et ne
sociis quidem, quod debebant, praestantes ¹), ira atque invidia
singulae nationes flagraverint (cf. p. 24) Dem. de cor. p. 258
Euboeam, Tanagram, totam Boeotiam, Megara, Aeginam, Cle·
onas, plures insulas Spartanorum praesidiis id aetatis occupa·
tas esse narrat. Quo saevitiae atque immanitatis harmostae,
qui vocantur, processerint, Clearchi civitati Byzantinae a Lacedae-
moniis praefecti exemplum satis demonstrat, quod invenies apud
Diod. XIV, 12, a quo quantopere Xenophon in illius ingenio
moribusque describendis dissentiat profecto mirum est. Neque
quidquam Lacedaemonios ab immoderata imperandi cupididate
remisisse documento est expeditio illius temporis contra Eleos,
quam copiose Xenophon (III, 2, 21 - 31) explicat et, quod in
eo non miramur, iustis de causis susceptam fuisse dicit. Me-
moratu digna sunt et verba Xenophontis III, 2, 23: ἔδοξε
τοῖς ἐφόροις καὶ τῇ ἐκκλησὶᾳ σωφρονίσαι αὐτούς (seil. τοὺς
Ἠλείους) et quod Pausanias V, 4', 5 victoriam quandam ab Eleis

¹) Constat vehementer Thebanos, quia iustam ex manubiis in

bello Peloponnesiaco factis portionem non acceperant, pristinos socios
odisse. ’

