-2'5-

inconstantia recessisse videtur, quum res in Asia a Thimbro-
ne1)‚ Dercyllida et maxime ab Agesilao suo gestas per plura
deinceps capita ita persequatur, ut vix in ulla alia historiae
parte maiore cum delectatione versari videatur. Neque errant,
qui, quum auctor ipse his rebus interesset, vir rerum belli·
corum adeo studiosus et peritus , et nonnulla statim litteris
mandaret, id ita accidisse ideoque eius narrationibus non dif-
fidendum esse censeant. Sed de ceteris rebus , quae non ad
militares pertinent, quibus Xenophon in historiis scribendis
plus aequo tribuit spatii, caveas tibi, ne temere in eius fide
acquiescas. Causam, qua ut Persis, pristinis sociis, quibus solen-
ni foedere imperium non modo de Graecis Asiae minoris, ve-
rum etiam de parte quadam Europae paulo ante, Licha et Cal·
licratida fortiter obnitentibus (Thuc. VIII, 43), turpissime per·
miserant (Thuc. VIII, 18, 37 cf. Sievers l. c. p. 41) bellum in-
ferrent, et contra eos, quorum magnis pecuniis opibusque susten-
tati adiutique Athenienses aemulos modo perculerant, in aciem de-

* scenderent, adducti sunt Spartani, studium fuisse dicit Xenophon
, libertatis Graecis Asiaticis, cui Tissaphernes imminebat, recupe-

randae et confirmandae (III, 1, 3). Haec sane honesta erat causa,
quae ne a Lacedaemoniis quidem, quales id aetatis erant, im-
i modica imperandi cupiditate inflammatis prorsus abhorret, so-
lam unamque autem fuisse vix credibile est, quanquam auctores
aliam non tradunt. Odium in Persarum gentem inveteratum,
in quorum societatem necessitate tantum coacti, Lysandro po·
tissimum et qui in eo nitebantur, oligarchis auctoribus, vene-
rant, Lacedaemonios, tota Graecia pacata, novas laudes bellicas
appetentes ad tantam belli molem suscipiendam instigasse ma-
nifestum e‘st. Praeterea aliunde scimus, id quod Xenophon cau—
siS, quas nemo ignorat, adductus de industria tacet, Lysandrum,
cui ephoros et Pausaniam regem in rebus Atheniensium ordi-
nandis obstitisse in Hellenicis legimus (cf. supra p. 23) poten-
tia, qua adhuc in republica usus erat, paulopost reditum amissa,
a negotiis publicis paullisper se subtraxisse, adversariae factioni

¹) Thimbronem nescio qua de causa Xenophonti non in deliciis
fuisse, quod res ab illo gestas non ea, qua Diod. (XIV, 38) utitur, dili-
gentia exponit eumque haud raro reprehendit (ΙΙΙ, 1, 103 ΙΙΙ, 2, 1 et 7
IV, 8, 22), multi haud immerito suspicati sunt.

