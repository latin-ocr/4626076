..35-

pergit auctor: ο δ’ av Ιέραξ τὰς μὲν ἄλλας ναῦς λαβὼν πάλιν
ἔπλει εἰς Ρόδον. Plura huius generis exempla afferri possunt,
sed ea, quae attuli , satis videntur demonstrare, quam negli-
genter rerum cohaerentia in Hellenicis, qua-lia nunc sunt, ser·
vetur (ci. Schneider. ad ἐξέπλει V, 1, 10).

Xenophon quid de pacis conditionibus, quam rex Persa·
rum Graecis praescripsit, iudicandum sit non dicit. Quodcun-
que eius Laconum studium erat, vix illam cladem eiusque
auctores, qui regem Persarum Graecis adhuc inimicissimum
arbitrum rerum Graecarum elegerant , ab eo , qui bellum in
hostem superbum Graecis nunquam deponendum esse praedi·
caverat, laudari potuisse arbitror. Sed de Xenophontis senten-
tia certi aliquid ex Hellenicis evincere non possumus, hoc ne-
minem fugit, rem, quae plurimas in historiis Graecorum mo-
mento, quod in ea erat, facile antecedit, velut unam e multis
illorum temporum vicissitudinibus neque accuratius neque ita
ab auctore narrari, ut quantum rationes, quae inter civitates
Graecas adhuc intercesserunt, immutaverit, appareat. Xenophon
multum abhorret a vehemente ira atque indignatione, qua pos-
teri, ut Isocrates orator (Paneg. p. 211) et Plato philosophus
(Menex. p. 245 d.) in auctores pacis flagrabant. Ne id qui·
dem animadvertit, quam nihil Agesilaus, hostis Persarum olim
capitalis, quem ita amabat, quum reliquas Graeciae gentes in
foedus Persicum adigendi adeo cupidus esset (cf. V, 1, 32),
sibi constaret. Non est Xenophontis singulas res mente et co-
gitatione acerrime contemplari ac perpendere, in ipsis rebus
haerere solet neque quam late vis ac momentum earum per-
tineat, inquirere et explicare studet.

Hoc iterum ex ratione, quares Mantineensium exposuit, in-
telligendum est. In causiS, de quibus Lacedaemonii Mantineae
bellum intulerunt, explicandis eos, quippe qui levissimis impulsi
conditiones pacis modo conciliatae adeo nihil curarent, vehe—
menter reprehendi quis est quin expectet? Sed nihil eiusmodi
legitur. Xenophon, quem multitudinis imperio mimine favere
scimus, Lacedaemonios quum Mantineam oppidum in quatuor
vicos distrahi iuberent virorumque popularium imperio finem
imponerent, magnum beneficium miseris incolis addidisse atque

. „fliz-,ff

ita hos ipsos sensisse iudicat, non memor, quam celeriter urbs, ’

