- 23 .-

Ab hoc loco non alienum est, aliam rem, quam quum ad
Lacedaemonios, tum ad universam Graeciam pertineat, Xenophon
silentio praetervehitur‚ commemorasse. Qui Hellenica paulo
attentius legerit, eum non fugiet, Lysandri consilia et fortitudi—
nem, quibus ut aliquantum temporis totius Graeciae quasi prin-
ceps esset omnesque fere civitates ad Spartanorum nutum
voluntatemque sese converterent, effectum est, parum dilucide
exposita esse. Duabus inprimis de causis ea, quae Hellenica
de hoc viro habent, non sufficere arbitror. Neque enim, quanti
ad res Graecorum momenti fuerit decemvirorum et harmosta-
rum, quos omnibus, quas ceperat, civitatibus Lysander impo-
suit, constitutio tantum per occassionem obiter commemorata
(ΙΠ, 4, 2 et 111, 4, 7) neque quid 'ad naturam reipublicae La-
conicae, quam, si quemquam, Xenophontem perspexisse proba·
bile est, immutandam et corrumpendam consilia Lysandri at-
que ambitio contulerit, satis copiose explicatur. His autern fac-
tum esse constat, ut et dominatio Lacedaemoniorum brevi tem-
pore etiam apud eos, qui ab eorum parte steterant, in sum-
mum odium perveniret et inter ipsos Lacedaemonios cives gra·
vissimae discordiae exorerentur. Atque id ex invidia, qua prop-
ter Lysandri laudes Pausanias rex et ephori flagrabant, ut il-
’ lius consilia conatusque impedire studerent, satis apparet (II,
4, 24 j et haec apud Xenophontem verba: φθονήσαι Λυσάνδρῳ,
εἰ κατειργασμένος ταῦτα ἅμα μὲν εὐδοκιμήσοι, ἅμα δὲ ἰδίας
ποιήσοιτο Ἀθήνας κτλ, quamquam ad iudicium de republicae
Laconicae statu ferendum non sufficiunt, tamen exitum magni
belli, quem Lysander effecit, Lacedaemoniis non salutarem fuisse
demonstrant. Xenophon , ne quid ex illis arcanis aperiat, re-
ligiose sibi cavere videtur. Quod mihi narrationem, quam paulo
infra (ΙΙΙ, 3, 5) de Cinadonis coniuratione exhibet, consideranti
magis etiam probatur, ubi de causis, quibus ad hoc facinus
adolescens impulsus est, plures haud dubie occultat. Quod
nisi fecisset, quantopere Spartani ab ea, quam Lycurgus olim
praescripsit, disciplina id aetatis degenerassent et inprimis
quantum de rerum civilium statu, de bonorum aequabilitate,
de aliis rebus iam immutatum esset, explicandum ei erat. Xeno-
phon, ut est obtusiore mentis acie vel potius studio Lacedae-
moniorum, conspirationem ex unins Ginadonis ambitione pro-

