..4-

et moribus est, philosophiam in suum usum convertisse. ,Quod

reputantibus nobis, qualem ipse in Memorabilibus et Symposio ·

et qualem Plato in dialogis sapientem illum eiusque doctrinam
fuisse tradiderint, haud alienum videbitur. En habes, quod
de Xenophontis rerum scriptoris ingenio sentiendum sit! Nam·
que eandem animi indolem, qua adductus, quaestionibus altioris
et sublimioris naturae neglectis, nihil appetebat nisi res ad
communem vitae usum pertinentes, etiam in rebus Graecorum
scribendis prae se fert. Qui vitae felicitatem, summum, ut
opinatur, bonum homini expetendum, assequi studet, is deos
religiose venerari, cupiditatibus temperare, virtuti adhaerescere,
in omnes arteS, quae corpus sanum, sanam mentem reddunt,
incumbere debet, ut illa praeclara animi vitaeque concordia
concentusque, cuius ipse erat optimum exemplum, efficiatur.
Haec summa fere est eius philosophiae per omnes eius libros
diffusae. Atque hoc vehementissimum studium, quo auctor ad
civilem sive ethicam philosophiam ferebatur, nobis de diligentia
et fide, qua res suae aetatis conscripsit, iudicium laturis sem-
per considerandum est. Hac ingenii propensione, qua fuit Xe-
nophon, ad ea inprimis, quae ad vitae usum moresque specta-
bant, eligenda atque oculis subiicienda, id certe quidem probatur,
illum et in rebus earumque causis indagandis describendisque
et in hominibus depingendis verum, quantumcunque poterat,
sectatum esse neque quidquam cum fraude occultasse aut fin-
xisse aut corrupisse. Quid magis a Xenophonte, quem perfecta
illa, quae vocatur, καλοκάγαθίᾳ praeter ceteros floruisse et apud
alios legimus et ex ipsius scriptis satis compertum habemus,
abhorret eiusque moribus indignum videtur quam in rebus
patriae describendis consulto mentiri et dissimulare? Qui, ut
plerisque nunc comprobatum est, illi libro, quem de pulcerrimo

vitae suae facinore diligentissime composuit, ad maiorem ei⁴

fidem apud lectores conciliandam, laude scriptoris spreta, The-
mistogenis Syracusani nomen inscripsit, is quantopere gloriam
fidei “veritatisque concupiverit', satis superque praestitisse
videtur.

Hoc largiendum est, Xenophontem hoc studio ad' rationem-

in historia scribenda ineundam* adductum esse, ut ita dicam,
augustiorem et parum amplam. Perlustrantibus nobis Hel-

