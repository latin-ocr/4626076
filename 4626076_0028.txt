-20-

τε Λακεδαιμονίων ἀποίκους ὄντας κρατήσαντες πολιορκίᾳ καὶ
Ιστιαιέας καὶ Σκιωναίους καὶ Τορωνίους καὶ Αἰγινήτας καὶ ἄλ-

λους πολλοὺς τῶν Ἑλλήνων, quae verba sententiam Xenophontis ’

ipsius haud obscure indicant (cf. praeterea II, 2, 10). 'Plura
omisit a singulis Atheniensibus generose et fortiter gesta. Neque
Philoclis a Lysandro capti aequo animo, quo atrocissimam
mortem subiit et superbo victori respondere noluit, neque con-
stantiae, quam Athenienses crudelissima fame vexati praestite-
runt, ne turpissimae pacis conditiones sibi imponerentur, ne
minimam quidem laudem tribuit. Maxime vero reprehenden-
dum est, ‚quod statum rerum in urbe ipsa, quae initio fortiter
resistere decreverat , conditionemque, qua singulae id temporis
factiones in republica fuerint et quomodo viri populares ab
oligarchis in Lysandri victoria exsultantibus et fame in dies
magis grassante adiutis sensim e medio sublati sint 1), modo
obiter perstringit. Ut illam Patroclidis rogationem, qua liberae
reipublicae studiosi animos civium confirmare voluerunt, ita de
quinque ephororum institutione, qui XXX virorum dominationem
tanquam praeparaverant, nihil affert. Qui orationes Lysiae,
Andocidis, aliorum, qui in his rebus versati sunt, legerit, eges-
tatem siccitatemque Hellenicorum mirabitur.

Inde a 11, 2, 22 usque ad II, 3, 3 res variae, long10re
temporis spatio disiunctae, negligenter coartatae sunt, ut quo-
modo alia aliam excipiat, non intelligatur. Sextodecimo die
Munychionis septimi et vicesimi belli anni Athenienses, ut Plu-
tarchus scribit, conditiones a Theramene oblatas accipiunt ur—
bemque victori dedunt. Quo facto, ut refert Xenophon (II,
2, 23), Lysander in Piraeeum intrat, exules redeunt, muri di-
siiciuntur. Sed ad opus eiusmodi perficiendum longius tempo-
ris spatium opus fuisse quis 'non videt? Aliunde certo scimus,
temporis aliquantum ad muros diruendos Atheniensibus a Lysan-
dro datum esse, et quomodo Lacedaemonius, ut Lysias et Plu-
tarchus narrant, iis exprobrare potuit, quod, muris intra consti-
tutum tempus non eversis, foedus laesissent? Quum postea
Athenienses iis, qui democratiam tollere studebant, resisterent,
Lysander, qui, Athenis deditis, ad Samum obsidendam abierat

¹) cf. quae pag. 1⁹ de Cleophonte diximus.

