-5-

lenica in quinque posterioribus libris magnus locorum numerus
occurrit, quos ut quid ex rebus, quas modo narraverat, dis·
cendum esset, interposuit. 1) Si attente eos consideramus, mi-
ramur, quam leves et simplices, quam nihil subtiles sint et auc-
torem in rebus, quas narrat, nihil aliud vidisse nisi quod ante
pedes est, communi intelligentiae, etiam auctore non indicante,
planum et perspicuum. Ex iis elucet, quam nihil amplum et
late patens fuerit consilium, quod quum historias suae aetatis
conscribendas susciperet, Xenophon sibi proposuit. Nescit, ut
Thucydides, quem neque arte scribendi neque ingenii acumine
exaequat, occultas rerum causas -penitus perspicere, multas res
uno conspectu comprehendere et quomodo ad unum maximum
'eventum conspiraverint, eruere et explicare. Ut duo tantum
exempla afferam, Xenophontem prorsus fugit , quanti ad res
Graecorum momenti fuerit et quam quasi totam Helladis faciem
immutaverit pugna Leuctrensis, qua Lacedaemoniis principa· ς
tus Graeciae ademtus et ad Thebanos delatus est„ de qua re
gravissima ne minimum quidem significat. Quid de pace ab
Antaleida conciliata dicam? quam ita narrat, ut neque id, quod
singulae partes apud regem sectabantur, claro appareat neque
rationes inter Graecos et Persas intercedentes plane intelligantur.
Satis habet singulas res aliam post aliam deinceps modo brevi
praecidere, modo accuratius explicare neque raro rebus leviori·
bus minorisque momenti plus spatii quam gravissimis tribuit 2).

¹) Peterus et qui eum in hacjre sequitur, Breitenbachius, omnes
illos locos communes, quibus Xenophon aut deorum potentiam, qui im-
pietatem hominum castigant, ante oculos ponit aut, quod saepissime fit,
duci militari praecepta quaedam suppeditat aut alia, quae ad communis
vitae usum spectant, indicet, uno vinculo ligatos esse atque universo
operi (falso enim in duobus quoque libris prioribus Xenophonti consilium
docendi esse opinantur) certum quoddam consilium, quod ex V, 4, 1 ap-
pareat, subesse putat. Hoc mihi haudquaquam probatur. Hellenicis non
minus quam Cyropaediae naturam, quae dicitur, ethicam esse facile con·
cedo, sed illae animadversiones, quas historiae graecae inseruit, tam di·
versae, tam fortuito et sine certa ratione interspersae sunt, ut ad unum
communem finem omnes eas conspirare mihi persuadere non possim.
Quam multae in Hellenicis sunt res, quibus narratis nihil eiusmodi anc-
tor addit, quamvis ea sint natura, ut, si re vera id, quod dicit reterns,
Xenophonti propositum fuisset, ilie docendi occasionem non neglecturus fuerit.

²) cf. VII, 2, l ἀλλὰ γὰρ τῶν μὲν μεγάλων πόλεων, εἴτι πήδα-ἔπραξαν

