—26—

reipublicae gubernaculum cedere coactum. Haec, cui nihil an-
tiquius erat quam ut ea, quae in Asia praecipue Lysander insti-
tuerat, oligarchorum imperia quam celerrime resciinderet et
deleret, invidia in Lysandrum Persarum amicum inflammata
maxime omnium hoc bellum parasse videtur, praesertim quum
imperium Persarum, quod quam infractum debilitatumque es-
set, Cyri mercenariis reversis, evidens erat, facile everti posse
opinarentur. Dercyllida enim imperante, ephori patria instituta
civitatibus reddi publice iusserunt (III, 4, 2). Tum Lysander,
parte pristinae apud cives potentiae recuperata, Agesilaum, ut
bellum susciperet, vehementissime instigavit, potestatem sibi
fore sperans, ea, quae ephori resciderant, rege, cui comes fu-
turus erat, adiuvante, reficiendi. Ad postremum quaerendum
videtur, cur Lacedaemonii, si, ut liberae essent civitates Grae· ⁴
corum Asiaticae, ita, ut Xenophon scribit, iis curae cordique
erat, non opportunissimo tempore, quo id perfici poterat, i. e,
quum Cyrus bellum adversus fratrem pararet, id, quod exopta-
bantv assequi conati fuerint (cf. Sievers 1. c. p. 42). Quodcun-
que, ut tam subito consilia publica, quae usque ad id tempus
secuti erant, Lacedaemonii deponerent, effecit a Xenophonte tan-
tum causa omnium speciosissima et quae Lacedaemoniis plurimas
gratias apud lectores conciliaret aut si quis eum hebetiore
mente fuisse existimat quam qui causas magis reconditas peni-
tus perspicere posset, cui equidem haud adversabor, maxime
conspicua, quae sub omnium oculis posita erat, allata esse
videtur.

Atque eadem mediocris intellegentia vel studium Laconi-
cum (Volkm. 1. c. p. 36), ne veras belli Corinthiaci causas ape·
riret, Xenophontem impedivit. Quis ut nationes Graeciae con-
tra Lacedaemonios se armarent nulla alia re effectum esse pu-
tet nisi demagogorum, quos Tithraustes pecunia corruperat, con·
citationibus? Civitates, quae paulo post apud Haliartum, Coro-
neam, Nemeam in acie contra Spartanos steterunt, ut erant ex-
haustae et debilitatae, nisi pecunia Persarum sustentatas bellum
vix suscipere potuisse haud infitiandum est. Quam vero abiec—
tos perditosque homines eos, qui tum apud Corinthios, Atheni-
enses, Thebanos principes in republica erant, et quales ipsos
singulas gentes fuisse putas, si illi sola pecuniae cupididate,

