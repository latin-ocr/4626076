—16—

legendis non desiderium iudicii de eoXenophontei capiat? Nihil
de singulari eius ingenio, virtutibus pariter atque vitiis insignis,
accipimus. Ex diversis hominum, quae afferuntur, iudiciis (quae
sectiones multis locis aperte corruptae sunt), utrum Xenophon
a laudantium an detrectatorum parte steterit, non liquet. Ad
postremum, quod nonnullae res, quas apud alios legimus, in
Hellenicis desiderantur, aegre ferimus. Potissimum vituperatione
dignum est, quod qui fuerint illi homines furore occaecati, qui,
clade apud Notium accepta, ut Alcibiadi rursus imperium modo
acceptum abrogaretur, a populo levissimo impetraverunt, non
dicit (cf. I, 5, 16). Quanquam Xenophon ipse non dubitat, quin
illam cladem Alcibiades non commiserit. Praeterea cum Volck-
maro (1. c. p. 31) profecto dolendum est, quod orationem ab
Alcibiade in senatu habitam, qua mysteriorum laesorum cri·
men refellit, Xenophon suis narrationibus non inseruit. Qua
de re hoo tantum habet (Ι, 4, 20): ἀπολογησάμενος, ως οὐκ
ἠσεβήκει. ”

In libri I capite 5 in medium prodeunt duo viri, qui inde
ab hoc tempore in rebus Graecorum maxime praecellunt ,⁸ Ly·
sander et Cyrus. Qui quomodo consilia ad opes Athenien-
sium infringendas consociaverint, optime Xenophon explicat.
Sequitur calamitas illa, in quam classis Atheniensium, Alcibiade
absente, apud Notium incidit. Quae causa fuerit itineris eius
ad Thrasybulum, e Xenophonte non apparet atque Plutarchus
(Alcib. c. 35) et Diodorus de eadem inter se dissentiunt. Tum
hic aliud obscuritatis Xenophonteae exemplum occurrit, quod a
Schneidero interprete, qui in his rebus diligentissime versari
solet, parum perpensum esse video. Quid Thrasybulum ex
Thracia reversum ad Phocaeam, de qua nihil adhuc nobis com-
pertum est, oppugnandam impulit? (τειχίςειν inusitate dictum
pro ἄπο· sive περιτειχίζειν), Qua de causa Alcibiades huic
operi interesse voluit quod magni momenti fuisse suspicamur,
quum, ut hoc videret, imperium classis temeritati Antiochi per-
mitteret? Num Thrasybulus, oppido capto, quod exoptavit, per·
fecit? Cui, qui hunc locum legit, haec omnia non quaerenda
videntur? Sed Xenophontem nobis responsurum esse nequidquam
speramus. Ex insequente demum1 capite (ξ 34), ubi magnam
Lacedaemoniorum partem, clade apud Arginusas accepta, eo

 

